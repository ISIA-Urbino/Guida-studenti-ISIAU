---
hide:
  - toc
---
# Frequenza alle lezioni

La frequenza alle lezioni è obbligatoria.

L’ammissione ai singoli esami è concessa a tutti gli studenti e le studentesse che abbiano frequentato almeno l’80% delle ore di lezione effettivamente svolte per ogni singolo corso dell’anno al quale sono iscritti/e.

Nel caso in cui gli/le studenti/se non abbiano rispettato:

- il limite minimo dell’80% di ore di lezione fino a un massimo di due materie non propedeutiche;
- il limite minimo di frequenza obbligatoria previsto nel 80% delle ore di lezione di tutte le discipline propedeutiche necessarie alla frequenza delle materie previste nel piano di studi per l’anno a cui ci si iscrive;
- il limite minimo di frequenza obbligatoria previsto nel 80% delle ore di lezione di tutte le materie non propedeutiche con l’eccezione fino a un massimo di due;
dovranno concordare con il/la docente della materia in difetto un programma alternativo da sviluppare senza obbligo di rifrequentare la materia, stilato in forma scritta a firma del/della docente, controfirmato dallo/a studente/sa e autorizzato dal Direttore.

Ecco un [esempio di accordo di programma integrativo](../assets/EsempioAccordoProgrammaIntegrativo.docx){:target="_blank"}.

Sono inoltre previste assenze giustificate nei seguenti casi:

- appartenenza ad Organi o Commissioni, autorizzate dal Consiglio di Amministrazione, le cui sedute coincidano con gli orari di lezione;
- partecipazione a trasferte nell’ambito di progetti o iniziative dell’Istituto, su autorizzazione scritta del Direttore sentito il parere del/della Docente della lezione oggetto dell’assenza