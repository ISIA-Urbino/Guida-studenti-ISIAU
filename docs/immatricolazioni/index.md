---
hide:
  - toc
---
# Immatricolazioni

!!! warning "Dall'1 al 31 agosto 2025"

    **Finestra utile per la presentazione delle domande di immatricolazione per l'anno accademico 2025-2026**


## Immatricolarsi all’ISIA Urbino

L’immatricolazione è l’ultimo passaggio prima di diventare a tutti gli effetti studente all’ISIA Urbino. 

Con l’immatricolazione lo studente ottiene:

1. Il tesserino di riconoscimento che ne certifica l’iscrizione.
2. La matricola, il codice identificativo univoco che lo identifica in quanto studente.
3. L’indirizzo di posta elettronica istituzionale, composto da nome.cognome seguito da @studenti.isiaurbino.net per le comunicazioni con l’Istituto e per gestire la propria carriera dal gestionale online.

È possibile iscriversi ad un massimo di due corsi di laurea o di diploma accademico purché non prevedano entrambi la frequenza obbligatoria, differiscano per almeno due terzi delle attività formative e siano di due classi di laurea diverse.

I corsi di diploma accademico dell'ISIA di Urbino hanno frequenza obbligatoria. La classe del triennio in Progettazione Grafica e Comunicazione Visiva è **L4** e la classe dei bienni in Comunicazione Visiva e Design per l'Editoria è **LM12**.

## Come ci si immatricola?

L’immatricolazione va eseguita online al sito [ammissioni.isiaurbino.cloud](http://ammissioni.isiaurbino.cloud){:target="_blank"} presentando apposita domanda che sarà visibile agli studenti abilitati idonei all’immatricolazione. Per immatricolarsi è richiesto presentare:

### Obbligatoriamente

- Marca da bollo da 16€, da apporre sul documento d’immatricolazione generato dal sistema nella fase di “Invio domanda”. La marca da bollo va applicata nella parte superiore sinistra del documento da firmare. Il documento va conservato e sarà da consegnare in originale alla segreteria didattica.
- Fototessera di riconoscimento.
- Certificato di diploma di scuola media superiore per il triennio o diploma/laurea di 1º livello per i bienni. Il titolo di studio, qualora non ancora conseguito, consentirà di immatricolarsi con riserva e, una volta conseguito, dovrà essere trasmesso formalmente all’Istituto.
Per gli studenti stranieri sarà necessario allegare il titolo di studio tradotto e legalizzato dall’ambasciata.
- Ricevuta del pagamento della quota servizi diritto allo studio, che può essere versata tramite il seguente link: [https://pagopa.bper.it/public/?i=82004670418](https://pagopa.bper.it/public/?i=82004670418){:target="_blank"}

### Opzionalmente

- Dichiarazione ISEE, a [questa pagina](../tasse-e-contributi/agevolazioni-ISEE.md) trovi indicate le agevolazioni relative.
- Presentazione della domanda di borsa di studio ERDIS che dovrà essere trasmessa all’istituto una volta formalizzata. Per saperne di più sull’immatricolazione con borsa di studio ERDIS puoi andare a [questa pagina](../tasse-e-contributi/borsa-di-studio-ERDIS.md).